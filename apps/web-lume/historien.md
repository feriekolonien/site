---
title: Historien vår
layout: article.vto
image: {
  src: "/assets/static/img/historien.jpg",
  alt: Historisk bilde i svart hvitt. Barn som er samlet rundt en leke.
}
---

# Historien

Sent på 1800-tallet tjenestegjorde en ung diakonisse ved navn Gina Aulie i Trefoldighetskirken i Oslo. Hun ønsket å gi fattige familier i Oslo bedre muligheter, og på bare noen få år utrettet Gina Aulie flere gode tilbud for de som trengte det mest. Et av tilbudene som fortsatt er i drift i dag kom sommeren 1890. En feriekoloni for fattige bybarn. Rettere sagt et sommerparadis vekk fra Oslo og utslitte og fattige foreldre som trengte et avbrekk. Gina drev feriekolonien i mange år. Hun var hele Filtvet Feriekolonis hjerte sammen med sine lojale «tanter».

Mye har endret seg siden 1890. Feriekoloni har fått flere hus, barna ligger ikke anføttes i sengene mer, det er verken diakonisser eller tanter som passer på barna, og tilbudet er nå for alle typer barn og familier. Men de viktigste tradisjonene og verdiene er fortsatt de samme. Filtvet Feriekoloni er og blir et unikt tilbud for barn. Her skapes det et sjeldent samhold mellom barn, voksne og stedet sommer etter sommer, like mye nå, som for over hundre år siden.

I 1890 hadde Filtvet Feriekoloni sin første sommer. Idag er vi stolte av at Filtvet Feriekoloni er den lengst levende feriekolonien i landet med sine 135 år.
